XXIV PRAEFATIO IN SCRIPTORES GRAECOS.

libris ita duci solet⁷ ut ab υ vix differat. Nihil igitur nisi
Z' post δὲ et φ’ in fine ldelerus addidit. Quae quod fuge-
rint Schmidtium‚ non reprehendo equidem — tum enim,
cum illa edidit vir de Hesychio omnium optime meritus,
nondum erat vulgata earum rerum notitia —- sed tamen,
ut in re incerta, abstinere debebat iis coniecturis quibus
depravaretur genuina scriptura, non emendaretur. Quod
maxime factum est in glossis ἀεάριον et κοδράντης, de

quihus in prol. S 103 accuratius disserui. ·

Postquam Hesychii locos sedulo conquisitos et electos
in meum librum iamdudum contuleram, prodierunt huius
anni initio Schmidtianae editionis fasciculi ultimi, quibus
indices copiosissimi continentur. Hic mensurarum ponde-
rum nummorum appellationes collectae sunt p. 56—58.
Quae cum viderem, primum aegre ferre coepi, quod ipse
tantum laborem inutiliter suscepisse viderer; sed tamen
mox intellexi nonnulla a me collecta esse quae aut consilio
aut casu Schmidtius praeteriisset. Sic legis in meo libro
haec omissa in catalogo Schmidtiano: ἀεαρθά, δαρχμάε,
ἴβανον, κάδος, μεδιμναῑον, ὁλκή, (ζολοιτύποε, τρυ-
βλίον, χρυεία. His accedunt plurima quae vocabulis κυ-
τύλη vel τρυβλίον vel ὀξύβαφον vel similibus explicat
Hesychius, ut ἄλιρ, ἄφυεεαν, ἀφύετα, βάφιον, γαβα-
θόν, γάβενα, γάμβριον, ἐμβάφιον, Ζαμάτιον, λιδρίον,
παντάνα, πάτανα, πελάχνιν. Quae Schmidtius suo iure
aliis sub titulis collegit: ego tamen eadem hinc abesse no-
lui, quia facile in iis mensurarum, non vasorum, appella-
tiones latere possent. Ac similibus de causis nonnulla alia
recepi praeter Schmidtiana., alia contra quae nihil ad res
ipsas metrologicas pertinere viderentur omisi, quae vide
apud Schmidtium.

Denique exiis quae apud Suidam correxi unum hic
affero τρικότυλον p. 337, 9 ex τριώβολον, quod neuti-
quam serri potuit, emendatum. Nimirum is auctor quo
Suidas usus est Aegyptiam choenicem significavit, quae est
cotylarum 111 (v. prol. S 73. 76); idem autem in eo erravit,
quod eam choenicem cum Attico modio comparavit.

--—.-.....-....

