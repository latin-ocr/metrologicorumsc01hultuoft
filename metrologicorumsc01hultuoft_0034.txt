6 Pnonneomzm m

(2, 157 s.)‚ hunc locum primum omnium ponendum esse
existimavimus, cui statim memorabile illud fragmentum
subiunximus, quod ficto Heronis nomine attulit J. Greave·
sius, cum de Romano pede et denario disputaret¹). Differt
hoc fragmentum ab omnibus et Heronianis et reliquis, nec
tamen, etsi quo ex libro manu scripto petitum sit non do-
cemur, fides eius suspecta esse videtur. Nam quae ibi
proponitur mensurarum definitio et cum corporis humani
natura optime congruit ,et egregie accommodata est ad
Pollucis locum illustrandum; quoniam eaedem mensurae, “
quae ab illo scriptore afferuntur, hoc loco et repetuntur
et cum digito , minima mensura, comparantur.

Graecorum mensurae in Aegyptum translatae.

3 Quae praeterea de mensuris Graeco sermone scripta
” exstant, ea nec in ipsa terra Graecia nec florentibus lihe-
ris Graecorum civitatibus, sed post Alexandri Magni aeta-
tem in regnis ad quae tum Graecorum cultus et litterae
permanaverunt‚ maxime in Aegypto, orta sunt. Nam velut
linguae vernaculae leges et propriam consuetudinem non
satis bene cognoscimuS, nisi contulerimus aliarum gentium
sermones: sic mensurarum quibus vulgo utimur certas et
exactas rationes non prius curare solemus quam cum cete-
rarum gentium mensuris has comparare necesse sit. Quod
verissime etiam de Graecis dici potest. Etenim nec Hero-
dotus Graeci cubiti quem μέτριον vocat mensuram trium
· digitorum discrimine definivisset, nisi hunc a regio vel
Persico cubito distinguendum esse vidisset, nec vero Pto-
lemaei Aegypti reges accuratas mensurarum tabulas pro-
poni easque ad populares rationes accommodari iussissent,
nisi diversa ab his mensurarum genera antea apud Aegy-
ptios usitata fuissent. Qua de re, quoniam omnis de Hero-
nianis fragmentis disputatio hoc habet quasi fundamentum,
statim hoc loco breviter exponendum esse videtur, quam-

quam accuratius de eodem argumento postea disseremus.
Ab antiquissimis temporibus cubitum Graeca mensura

1)'*Miseeuaneous morke, Discourse of tlte Roman foot
and denarius p. 18⁷.

