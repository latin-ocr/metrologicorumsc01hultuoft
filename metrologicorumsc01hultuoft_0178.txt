150 PROLEGOMENA m

novius2). Ac mihi, cum primum id cognovi, ea res mini-
me neglegenda visa est. Quis enim gravior auctor de men-
suris inveniri potuit Eusebio Pamphili, viro suae aetatis
eruditissimo rerumque antiquarum studiosissimo? Qua-
propter cum Gronovium legissem in manibus habuisse co-
dicem manu scriptum Isaaci vossii, primum, exstaretne
adhuc is codex, quaerere coepi. Ac vero etiam nunc eum
comperi esse inter libros Vossianos bibliothecae Lugdu-
nensis Batavae3). Tum et Parisiis casu felici in eum ipsum
codicem incidi quo Salmasius usus est atque inde hoc Eu-
sebianum fragmentum descripsi, et id cum apographo libri
Vossiani contuli.

Eusebianum inquam fragmentum, non Eusebii. Nam
id ab ipso Eusebio non scriptum esse tam dilucide apparet,
ut res demonstratione non egeat. Immo vero quisquis
auctor eius collectionis fuit, nec ante saeculum VI scripsit
-id quod ex initio maxime et clausula tractatus colligo
- et quae scripsit ea partim ex Epiphanio⁷ partim e col-
lectione Galenea, nonnulla etiam, ut videtur, aliis e fonti·
bus compilavit. Atque in his, ut fere fit, inulta sunt quae
recte se habeant magnique momenti esse videantur3 contra

e tractatu a nobis edito (fr. 88) ξ 5 initium usque ad
είκλον (Salm. p. 57), tum‘ proxima usque ad κοδράντης
(p. 43), denique ἓ 7 (p. 81). Quae autem idem p. 25 af—
fert: Eusebius περὶ σταθμῶν· κοδράντης νοῦμμος ἄγων
γράμματα ς’. λεπτὸν ἄγει ’γράμματα τρία (apud nos fr.
97, 10), ea iniuria inter Eusebiana rettulisse videtur, nam
apud nostrum quidem Eusebium non leguntur.

2) De sest. p. 421 s.: Nos ipsi notavimus in Eusebiz'
Pamphili ἐκλογῇ περὶ σταθμῶν, quam MS. communic-avit
mecum pro humanitate sua Isaacus Vossius. In ea inveni—
mus: Δηνάριον γο ὃ. id est, οὗγκιάι τέσσαρες, unciae qua·
tuor. Νοῦμμος γο οι etc„ quae legis apud nos fr. 88, 5.

3) Oertam huius codicis notitiam (quem commemorat
etiam Fabricius in Bibl. Gr. vol. VI p. 104) aperuit mihi
W. G. Pluygers, vir humanissimus, qui promptissimo ani-
mo precibus meis satisfecit eumque codicemLugduni
Batavorum in bibliotheca, cuius ipsi cura tradita est,
servari inter Vossianos (O. 17) septemque pagellis pauca
. de mensuris continere scripsit. Cuius codicis apographum
postea accepi amicissimo Ottonis Jahni studio.

