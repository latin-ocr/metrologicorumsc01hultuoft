SCRIPTORES amcos. 7

paullo longiorem qui regius vocabatur Aegyptiis in usu
fuisse satis constat (3 16). Cum vero Ptolemaeus, Lagi
filius, Aegypti regno potiretur, etsi ipsam cubiti mensu-
ram immutare non ausus est, tamen et novam eius descri-
ptionem fecit, quae prorsus accommodata esset ad Grae·
cam consuetudinem, et mensuras quasdam Aegyptiis antea
ignotas, ut plethrum et stadium, addidit¹). Unde cubitum
Aegyptium, qui differret a vulgari Graecorum usu, Ptole·
maicum appellare coeperunt. Atque hoc quidem nomen
maxime memorabile exstat in illo Didymi Alexandrini libello
quem de mensuris marmorum et lignorum scripsit, de quo,
cum ab hoc loco alienum sit, infra (5 14) uberius dicemus.
Sed electa quaedam ex eo ipso libello, ne omnibus frag-
mentis metrologicis in unum corpus redactis gravissimum
testimonium iniuria abesse videretur, in conspectu posui-
mus. Quae quidem electa cur praemiserimus tabulis Hero-
nianis, postea satis demonstrabitur. Haec igitur Didymea
in nostro libro excipiuntur fragmentis Heronianis quibus

' nihil memorabilius exstat ad veterum mensuras porrectas

cognoscendas. Atque equidem cum ad id argumentum dis-
ficillimum pervenerim, unde initium disputandi faciam, ad-
modum ambigo: sed tamen hoc primum commemorandum
videtur ad eundem cubitum Ptolemaicum atque apud Didy-
mum in vetustissimo ex his fragmentis omnes mensuras
definiri, nomen tamen cubiti aliud esse, quippe qui et re-
gius dicatur et Pliiletaereus3 praeterea autem in easdem
tabulas pedem Italicum et iugerum, Romanorum mensuras,
receptas esse. Quae cum praemisimus mox ad eandem rem
redituri, iam de origine horum fragmentorum quaerere in-
stituamus. ¹

Quaestionis de Heronibus inicium.

Totius autem disputationis initium fieri debet ab ea 4
quaestione, quisnam ille Hero cuius nomine hae reliquiae
inscribuntur fuisse videatur. Ac multorum quidem Hero-

1) A primo Ptolemaeo rege haec instituta esse nostra
est coniectura, de qua vide Fleckeiseni Annales eo loco
quem ξ 16 adn. 2 extr. citabimus.

