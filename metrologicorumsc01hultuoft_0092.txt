64 PROLE GOMENA IN

ramus, num in tota antiquitate ullus cubitus suerit cuius
quadrantal modios XIII 5 caperet. Minime vero. Rationem
subducas: nullum talem cubitum fingi posse invenies9).
Itaque gravissimi erroris convincitur quisquis ea quae dixi-
mus verba ad Heronianum problema adscripsit. Causa au-
tem erroris inde facile explicatur, quod ille antiquam
Ptolemaeorum artabam et recentiorem Romanam inter se
confudit. Nam cum eam artabam, quae tertia pars cubiti
est, vetustiorem illam, non recentiorem esse opinaretur
eique modIos IV 5 tribueret, porro adductus est, ut decem
illos modios qui cubitum aequarent Romanos esse negaret
et cubitum modios XIII 5 habere diceret. Denique quod
idem artabam quattuor modios habere scribit, etsi ne ,id
quidem cum ceteris convenit, tamen non prorsus aspernan-
dum videtur. Puta enim modios illum-minus accurate di-
xisse artabae quadrantes: colliges igitur ex hoc loco, quod
per se fere consentaneum est, artabae fuisse partes qua-
drantales, quae singulae capiebant sextarios XIII et trientem.

Unum hoc loco addendum videtur, artabam minorem
sive modiorum III et trientis mensuram etiam ab Epiphanio
et Hieronymo, qui exeunte iere saeculo lV scripserunt, et
in carmine de ponderibus et mensuris commemorari ¹⁰).

De vetustissima tabula ponderum et mensurarum.

40 Hac quaestione ad finem perducta non exiguam par·
tem praefationiS nostrae absolvimus, quae quidem praeci-
pue versabatur in fragmentis Heronianis quae sunt de
mensuris explicandis et illustrandis. Iam in alium quasi
campum descendamus ac praeterito Pollucis loco de men-
suris cavis ¹), qui nullam difficultatem habet, inquiramus

9) Modii 133 faciunt litr. 118‚2‚ unde fit porrecta
mensura millim. 490, 6. At nullus antiquus cubitus hunc
modum habet.

10) V. infra prol. ἓ 87, Pseudo-Priscianum v. 89, et
de Hieronymo Queiponem Ι p. 212 s.

0 1) Est nobis fragm. 28. Qui locus longiore explica-
tione non eget. Medimnus enim et choenix reliquaeque
mensurae Atticae sunt. Sed tamen diversum etiam men-
surae genus imprudens Pollux immiscuit3 nam quae ehoe-

