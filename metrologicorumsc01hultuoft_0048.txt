20 “ PROLEGOMENA IN

rectis Heroni tribuere consuevissent, quam facile fieri po-
tuisse censemus, ut etiam alia fragmenta, quibus de men-
suris cavis vel de ponderibus et nummis ageretur, ad He· ’
roniana adscriberent? Et sane multa eius rei vestigia ex-
stant. Nam et in codicibus Heronianis, quorum nos noti—
tiam habemus, nonnulla de ponderibus et nummis excerpta
inveniuntur, et docti quidam viri, qui duobus fere abhinc
saeculis de mensuris et nummis scripserunt, e codicibus
manu scriptis non solum ea fragmenta Heroniana, quae in
vulgus nota sunt, sed etiam alia quaedam protulerunt quae
postea paene ad oblivionem reduci coeperunt. Qua de re
ne infra saepius et cum magna mora dicendum sit, hic
locus esse videtur, ut quaecunque ad id argumentum per-
tinent in brevi conspectu ponantur.

Primum Ios. Scaliger in Dissertatione de re numma-
ria sub Heronis nomine passim illud fragmentum ab Ale-
xandrino quodam homine scriptum affert quod Περὶ τα-
λάντων vel Περὶ μέτρων καὶ εταθμῶν ὀνομαείαε in-
scribitur ¹). ldem aliquoties citatur a Salma sio in Refu-
tatione utriusque elenchi Cercopetaviani, ‘qui in pluribus
libris manu scriptis id se invenisse dicit et ex his nonnulla
emendatius edidit: pro Herone autem in quibusdam codici-
bus Africani nomen legi commemorat, qua de re posthac
videbimus 2). Ex alio fragmento inter Heronianas reliquias
servato Salmasius in Confutatione animadversionum Anto-
nii Cercoe'tii — hic est alter liber in Petavium scriptus ³)
— complures locos affert, quos ad tractatum quendam
Epiphanianum pertinere infra demonstrabimus ⁴¹). Denique
in opere illo ingentis studii et laboris, Plinianis exercita-
tionibus in Solinum , idem plurima Heroniana de mensuris
porrectis citat, quae quidem omnia e tabulis Heronianis

1) Vide proleg. ξ 99 et in contextu fragm. 95.

2) Confer infra ξ 47 et 99 adn. 2.

3) Et Confutatio et Refutatio ficto auctore Francisco
Franco anno 1623, altera Midelburgi‚ altera Parisiis,

prodierunt. Prius scriptam esse Confutationem e com-
pluribus Refutationis locis satis apparet.

4) Vide proleg. ἕ 90 adn. 3.

