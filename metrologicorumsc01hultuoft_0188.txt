160 PROLEGOMENA m

Aegyptiacam fragmenti originem luculenter produnt. Qui-
bus argumentis si cui non satis persuadeatur, ego non
prius verbum addam, quam ille aliquo loco praeter Ale-
xandriam ea scripta esse demonstrare conatus sit.

Tum ad aetatem eiusdem scriptoris definiendam pri-
mum in memoriam revocanda sunt ea quae Mommsenus de
ea re disputavit (p. 723 s.). Quae hic a me, quoniam diffi-
cillima est quaestio, breviter repeti non possunt3 at vero
satis est haec duo quae pro certis habenda sunt proponere:
primum Atticam drachmam ab Alexandrino scriptore com·
memoratam Romanorum esse denarium (S 67), deinde sta-
teris appellatione apud eundem significari Aegyptiaca tetra·
drachma, quae inde a Tiberii temporibus ex aere admixto
argento signabantur, quorum pondus ad quattuor denarios
accedebat, pretium autem aequabat unum denarium (S 72).
Hinc statim efficitur scriptorem non ante Tiberium vixisse3
nec vero ante Neronem, cum idem octo denarios unciae
tribuat. Quamquam id ipsum per se parum interest, si-
quidem hoc maxime est demonstrandum eundem non quarto
quintove saeculo scripsisse velut plerosque eius generis
auctores quorum fragmenta exstant. Hic primum comme-
moro eam rei nummariae rationem quam Alexandrinus
accuratissime exponit iam tertio saeculo plane immutari
coepisse: restant igitur ducenti sere anni inde a Nerone,
quibus illius aetas circumscribatur. Verum multae ratio-
nes probabiliter afferri possunt, quibus id spatium ad an-
gustiores fines redigatur. Quae quidem omnia ex eo argu·
mento pendent quod Mommsenus comprobavit: quaecumque
apud hunc Alexandrinum legantur, ea pertinere ad legitimas
nummorum et ponderum rationes a primis imperatoribus
institutas. Iam vero si ad hane quasi normam totum frag-
mentum exigitur, dubitari non potest, quin scriptor eius
extrema parte primi saeculi p. Chr. n. vel initio secundi
vnxerit.

Omnia si exsequi vellem quae sibi proponere solent
ii qui praefationes scribunt, etiam de fide et auctoritate
eiusdem scriptoris ita disserendum esset, ut quae ab eo
traduntur et uberius explicarem et omnia recte se habere
demonstrarem. Ac ponderum quidem rationes iam supra

