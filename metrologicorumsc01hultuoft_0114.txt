86 PROLEGOMENA m

rationem sequendam esse duxi qua in Heronianis tabulis
usus sum.

Nullam ex his tabulis ab ipso Galeno scriptam esse et
ne originem quidem ullius ad eum referri posse, tam dilu-
cide apparet, ut demonstratione non egeat¹). Iam sub
primis imperatoribus tabulam de medicorum mensuris et
ponderibus compositam esse vidimus eiusque auctorem
alios qui antea de eodem argumento scripsissent secutum
esse (S 40). Tum Galenum, qui secundo saeculo vixit, le-
gimus multos libros de ponderibus et mensuris scriptos
cognovisse eorumque auctoritate usum esse (S 45). Qua
autem in terra et quo tempore primum de iis rebus scri-
ptum esse censemus? An dubium est, quid sit responden-
dum? Profecto cum in Aegypto sub Ptolemaeis regibus
artis medicinae studia mirifice florerent, et quaecumque
a medicis scripta erant diligenter legerentur, tunc etiam
primum exstiterunt qui varias mensurarum rationes in
tabulas componerent atque inter se compararent2). Hinc
postea ea mensurarum scientia translata est Romam, atque
ut Heronianae tabulae sic etiam medicinales temporum de-
cursu, prout cuiusque aetatis usus ferebat, multimodis im-
mutatae et in alias ab aliis formas redactae sunt.

Ante omnia igitur quaerendum est, quaenam primaria
earum tabularum forma fuisse videatur. Hic recentiores
quaedam tabulae propius ad antiquam formam accedere

1) Primus, quantum scio, Neander in Synopsi men-
surarum (Basil. 1555) p. 64 Galenum earum tabularum
auctorem esse negavit: Sed procul dubio, inquit, quilibet
ista leyens mecum ita iudicabit, ista non a Galeno sie mutile
et confuse scripta: sed eum iniuria temporum vel neglectius
habita, vel violentius disturbata essent, deinceps ab alio quo-
dam, cuz· tamen sua debetur qratia, turbide et quomodocum-
que convoluta et consarcinata esse.

2) Maximum eius rei documentum repeto ex illo Ga-
leni loeo (fr. 44), ubi οἱ πλεῑετοι τῶν περὶ τῶν εταθμῶν
Καὶ μέτρων γραψάντων unciae drachmas septem et se-
missem tribuere dicuntur: hanc enim aestimationem ad
Ptolemaicam drachmam pertinere constat (S 71). Verum
etiam multa alia Aegyptiae originis vestigia exstant, quae
infra suo quaeque loco notabimus.

