4 PnonneoMmA m

uti possent. Cuius generis tabulas Hero Alexandrinus, qui ⁷
varia geometrica et stereometrica in usum popularem
scripsit, in libros suos recepit. His deinde Romani usi
sunt, cum Aegypto in provinciae formam redacta antiquis
mensuris, quas quidem minime aboleverunt, addiderunt
Romanum pedem et iugerum. Hinc novae tum tabularum
formae atque aliae porro posterioribus temporibus factae,
e quibus nonnullae inter reliquias Heronianas ad nostram
aetatem permanserunt. Ac vero quaecumque* aut Hebraei
Graecas litteras docti, ut Iulianus Ascalonita, aut Romani
de mensuris porrectis et agrestibus scripserunt, ea omnia
composita sunt ad similitudinem tabularum Heronianarum.

Non minorem curam ac diligentiam Ptolemaei impende-
runt et mensuris frumentariis vinariis reliquisque et num-
morum ponderibus definiendis, quorum cum studium po-
stea imitarentur Romani, non defuerunt qui de his men-
surarum rationibus accurate scriberent, ut optimus ille
scriptor περὶ ταλάντων (3 99), ut alius quidam περὶ

μέτρων (3 86), ut auctor ille quo Pollux usus est in de· ,

’ finiendis talentis (3 95).

Primum Alexandriae floruit etiam ea mensurarum et
ponderum scientia qua medicis opus est in formulis medi-
camentorum perscribendis. Quo de argumento permultos
diligenter exposuisse et Galeno auctore scimus et plurimis
aliis e vestigiis colligimus. Hinc variae illae tabulae ortae
sunt quas medicinales appellamus (3 40), eaeque variis ra-
tionibus temporum decursu immutatae, cum denique post
Constantinum in eam formam redactae sunt quae nunc ex-
stat. Quibus tabulis quanta auctoritas per omnem antiqui-
tatem tributa sit, gravissimum documentum hoc est, quod
iisdem usque ad saeculum tertium decimum in imperio By-
zantino medici usi sunt. Atque ad alias etiam regiones et
ad recentiora tempora earundem usus valuisse videtur.

Haec quidem de mensuris ac ponderibus scripta Ale·
xandriae sontem et originem habuerunt: ahud autem earum
litterarum genus excultum est a virisdoctis Christianae
aetatis, qui cum ad scripturam Sacram interpretandam
omne studium conferrent, mensuras etiam et pondera ac
nummos quae ibi inveniuntur explicare sibi proposuerunt.

