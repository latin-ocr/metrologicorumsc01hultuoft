44 PROLEAGOMENA m

bipedali cubito uti coepisse. Atque hinc quidem ea con·
suetudo etiam Constantinopolim pervenit ibique ad quartum
decimum usque saeculum propagata est. Quamquam prae—
terea genuinum Romanum cubitum qui est sesquipedalis
suum locum tenuisse constat.

De mensuris quintae {abulae conclusio.

27 Sed redeamus ad ipsam quintam tabulam. Vidimus an-
tiquas Aegyptiorum mensuras cubitum et orgyiam ita im-
mutatas esse, ut commoda ratione cum Romanis mensuris
convenirent. Unde hoc etiam pro certo cognovimus et pe-
dem et βαειλικὴν (πιθαμήν Romanas mensuras esse.
Ergo et minores pede mensurae quae in eadem tabula
afferuntur et ἁπλοῦν ac διπλοῦν βῆμα, h. e. gradus et
passus, Romanorum sunt. Hanc igitur proponimus nostrae
argumentationis summam. Postquam Aegypto in Romano·
rum potestatem redacta mensuris Ptolemaicis sive Phile-
taereis Romanorum pes et iugerum addita sunt (S 18), lon-
giore temporis spatio utroque mensurae genere ita uti
consuerunt, ut et provinciales et Romani suas utrique ra-
tiones tenerent, nec vero hi illorum mensuras tollerent.
Sed tamen annis circumactis magis magisque Romanorum
consuetudo illas provinciales mensuras ex usu hominum
tamquam removerat. Iam tertio sere saeculo publice edi->
etum est, ut et minores mensurae ad pedem omnes et gra-
dus et passus Romana essent, cubitus autem antiquus
Ptolemaicus., qui paullo minor suit binis pedibus Romanis,
ad ipsum bipedalem modum augeretur, denique orgyia,
quae olim paullo maior suit septenis pedihus Romanis, iis-
dem uno digito minor, et ducentae orgyiae quadratae tertia
pars iugeri essent.

Adiungenda sunt pauca de aliis quibusdam mensuris
quae in hae tabula reperiuntur. Primum in antiquissimo
libro manu scripto ¹) additus est κόνδυλος, (luorum digi-
torum mensura, de qua alio loco explicuimus ².) Tum λι-
χὰε, quae vox in libris corrupta reperitur, nostra coniectura

1) V. praef. crit.. ad hanc tabulam.
2) Metrol. p. 33.

